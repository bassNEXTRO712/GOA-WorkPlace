<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Doctor Strange</title>
</head>
<body style="background-color: black;">
    <center><h1 style="color: orangered;">Doctor Strange</h1></center>
    <img src="./pictures/dccstr.png" alt="Doctor Strange" align="left">
    <pre style="color: orangered;">
Doctor Strange è un film del 2016 co-scritto e diretto da Scott Derrickson.
Basato sull'omonimo personaggio di Marvel Comics, è il 14º film del Marvel
Cinematic Universe, è prodotto dai Marvel Studios e distribuito dai Walt Disney
Studios Motion Pictures. Il film è stato scritto da Derrickson e C. Robert Cargill
ed è interpretato da Benedict Cumberbatch, Chiwetel Ejiofor, Rachel McAdams, Benedict
Wong, Michael Stuhlbarg, Benjamin Bratt, Scott Adkins, Mads Mikkelsen e Tilda Swinton.
In Doctor Strange, il neurochirurgo Stephen Strange viene addestrato nell'uso delle
arti mistiche dall'Antico.
Nel giugno 2010 Thomas Dean Donnelly e Joshua Oppenheimer vennero chiamati per scrivere
la sceneggiatura del film. Nel giugno 2014 Derrickson venne annunciato come regista.
Cumberbatch venne annunciato nel ruolo del protagonista nel dicembre 2014, e nello
stesso periodo venne annunciato che Spaihts avrebbe riscritto la sceneggiatura,
rimaneggiata in seguito da Derrickson e Cargill. 


A Katmandu, in Nepal, il malvagio stregone Kaecilius e i suoi zeloti fanno irruzione nel
complesso di Kamar-Taj e uccidono il bibliotecario del luogo, custode di libri antichi e 
misteriosi. Il gruppo ruba alcune pagine di uno dei libri proibiti dell'Antico, un potente
stregone immortale che insegna le arti mistiche ai suoi allievi, tra cui lo stesso Kaecilius.
L'Antico insegue i traditori, ma Kaecilius riesce a fuggire portando con sé alcune pagine del libro.
Il dottor Stephen Strange è il miglior neurochirurgo del mondo, ma anche ricco e arrogante. Mentre
si reca a una conferenza, si ferisce gravemente le mani in un incidente d'auto, lasciandolo
permanentemente incapace di operare. La sua ex fidanzata e collega di lavoro Christine Palmer
cerca di aiutarlo ad accettare la sua condizione, ma Strange l'allontana. Dopo mesi impiegati
per trovare un modo per recuperare il pieno controllo delle mani, dilapidando il suo patrimonio,
Strange viene a conoscenza di Jonathan Pangborn, un paraplegico misteriosamente in grado di camminare.
Pangborn invita Strange a raggiungere Kamar-Taj, dove incontra un altro discepolo dell'Antico,
Karl Mordo. L'Antico introduce Strange al mondo della magia e delle dimensioni alternative e,
nonostante l'iniziale diffidenza, acconsente a istruirlo.
Strange comincia il suo addestramento studiando dai libri della biblioteca, ora custodita dal maestro Wong
.Strange apprende che la Terra è protetta dalle altre dimensioni grazie a tre santuari costruiti a New York,
Londra e Hong Kong. Compito degli stregoni è quello di proteggere i santuari. Strange fa molti progressi
nei mesi seguenti, leggendo anche i libri più avanzati e scoprendo i segreti della manipolazione del tempo
grazie all'Occhio di Agamotto. Mordo e Wong mettono in guardia Strange dall'usare tali poteri andando contro
le leggi della natura.Kaecilius e i suoi zeloti utilizzano le pagine rubate per evocare Dormammu della
Dimensione Oscura, dove il tempo non esiste. Per attuare il suo piano Kaecilius attacca il santuario di
Londra, mentre Strange si ritrova catapultato nel santuario di New York. Strange riesce a trattenere
Kaecilius e i suoi zeloti impegnati in una battaglia fino all'arrivo dell'Antico e di Mordo. Kaecilius
rivela a Strange che l'Antico ottiene l'immortalità prendendo potere dalla Dimensione Oscura, dopodiché
ferisce mortalmente l'Antico e fugge a Hong Kong. Strange, Mordo e Wong lo inseguono, ma scoprono che Kaecilius
ha distrutto il santuario della città e che la Dimensione Oscura sta già divorando la Terra. Strange utilizza
l'Occhio di Agamotto per invertire il tempo e creare un loop temporale in cui intrappola sé stesso e Dormammu,
costretti a rivivere in eterno lo stesso momento. Dormammu accetta la proposta di Strange di lasciare la Terra 
in cambio della libertà dal paradosso, portando con sé Kaecilius e i suoi zeloti.
Mordo, deluso dopo aver scoperto che l'Antico contravveniva alle sue stesse regole prendendo potere dalla Dimensione
Oscura, decide di andarsene. Strange restituisce a Kamar-Taj l'Occhio di Agamotto, che Wong rivela essere una Gemma
dell'infinito. Strange diventa il nuovo guardiano del santuario di New York.
Nella scena a metà dei titoli di coda Strange discute con Thor, che ha portato Loki sulla Terra per cercare il
padre Odino. Nella scena dopo i titoli di coda Mordo visita Pangborn e porta via la magia che aveva curato la
sua paraplegia, affermando di voler ridurre il numero degli stregoni sulla Terra.  <button><a href="homework6..html">Return Home</a></button>



</pre>

</body>
</html>